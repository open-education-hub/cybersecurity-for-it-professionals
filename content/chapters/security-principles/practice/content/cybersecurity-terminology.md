## Terminologie de securitate cibernetică

Multă lume crede:

> Nu am nimic valoros care să mă transforme într-o țintă

Mindsetul acesta este greșit.
Informația este foarte valoroasă și din acest motiv este cel mai de bază motiv care va transforma într-o țintă.

Mulțimea țintelor din cadrul unui sistem se cheamă **suprafața de atac**.

Țintele potențiale expun de obicei **vulnerabilități** care mai târziu vor fi **exploatate**.

### Vulnerabilitate vs. exploit

Pe scurt:

- Vulnerabilitate = problemă tehnică, eroare, bug
- Exploit = utilizarea activă a unei vulnerabilități

Conceptele nu se aplică numai pentru Software.
Oamenii sunt de asemenea vulnerabili.
Un exemplu: oamenii pot fi *naivi*.
Naivitatea poate fi foarte ușor exploatată de un atacator care ar putea să manipuleze persoana vulnerabilă.

### Suprafața de atac

Țineți minte:

> Un lanț este atât de rezistent ca cea mai slabă verigă

**Suprafața de atac** este compusă în mare din, dar nu limitată la, următoarele componente:

- Oameni (Social Engineering, și da, mulțimea asta de oameni vă include)
- Perimetrul fizic sau clădirile (Physical Security)
- Software (Software Vulnerabilities)
- Hardware (Hardware Vulnerabilities)
- Entități conexe cu ținta (Supply Chain Attacks)

Orice este o țintă și există modalități pentru a exploata orice vulnerabilitate.
Cea mai slabă componenta din lista de deasupra poate compromite și restul componentelor.

Imaginați-vă procesul ca fiind un puzzle pe care atacatorul îl rezolvă.
Piesele sunt legate împreună într-o anumită ordine creativă cu scopul de a atinge un obiectiv.
Mai multe vulnerabilități legate împreuna compun ceea ce se numește un **attack vector** sau **attack chain**.

### Vector de atac

Un atac nu este un proces scurt, cu un singur pas.
De cele mai multe ori implică o serie de pasi care uneori pot părea necorelați.

Există exemple reale de atacuri care arată cel mai bine noțiunea de **vector de atac**.

O companie poate fi atacată în multiple moduri:

- Din Internet (extern)
- Din interior (intern)
- Prin oamenii săi
- Prin sistemele sale
- Prin distribuitori software de la care cumpară servicii sau produse

### Securitatea ca proces (nu finalitate)

Securitatea cibernetică nu este ceva ce obții astăzi și o vei avea mereu.
Este un obiectiv pe termen lung și este o muncă activă.

Vulnerabilitățile se descoperă și se repară la un ritm incredibil de alert.
Trebuie să fie cineva care să aplice update-urile, să verifice codul scris, să verifice sistemele aflate în funcțiune.
Cineva trebuie de asemenea să și intervină atunci când se descoperă o breșă de securitate și să rezolve cât mai rapid problema.

Există o asimetrie disproporționată între Atacator și Apărător.
Atacatorul trebuie să aibă dreptate o singură dată.
Timpul este de partea atacatorului, deoarece el decide când atacă și unde.

Apărătorul trebuie să se aștepte mereu să fie atacat și trebuie să aibă grijă de toate sistemele.

De aici și următoarea mare clasificare:

- Red Team
- Blue Team
